# GIT + GitHub ryhmätyö
## Peliohjelmointiyritys
###### Mikael Martimo, Mikko Väätäjä, Aale Lehtoniemi, Joonas Ahonen, Marika Takalo, Aapo Ahtinen

### Liiketoiminnankuvaus

Yrityksemme GetRekt on ohjelmointiyritys, joka on erikoistunut pelisuunnitteluun. Ohjelmoimme asiakkaille heidän toiveidensa mukaisesti pelejä ja pyrimme toteuttamaan nämä toiveet parhaalla ammattitaidolla sekä laitteistolla. Meillä löytyy osaamista monesta eri videopelilajityypeistä eli peligenreistä, joten voimme toteuttaa laajalti asiakkaittemme toiveita. Ohjelmoimme pelejä pc:lle ja mobiililaitteille konsoleille.

GetRekt on jo omilla jaloillaan seisova vanhempi yritys. Se on kuuden henkilön perustama osakeyhtiö ja meistä yksi toimii toimitusjohtajana. GetRekt sijaitsee Oulussa Technopoliksen tiloissa. Rahoitus meillä tulee liiketoiminnasta, sillä saatuamme Business Finlandilta startup rahoitusta pääsimme omille jaloillemme ja saimme asiakaskunnan, joka kattaa nykyiset kulut. Siitä eteenpäin tähän päivään mennessä olemme keskittyneet ylläpitämään ja päivittämään asiakkaillemme ohjelmoituja pelejä ja ohjelmia. Lisäksi kehitämme uusia ohjelmia ja teemme lisäosia jo vanhoille ohjelmille. 

Asiakastuki ottaa vastaan ja ratkaisee asiakkailla ilmenneitä ongelmia ohjelmien käytössä. Ongelmien tuleminen on harmillista mutta loppujen lopuksi niiltä ei voi välttyä. Jotta pysyisimme trendien aalloilla, seuraamme sen kehitystä siinä missä teknologiankin kehitystä. Päivitämme ohjelmia ja taitojamme niiden mukaan, jotta asiakkaat pysyisivät tyytyväisinä ja saisimme lisää uusia asiakkaita.

Siinä vaiheessa tulevaisuudessa, kun keksimme ja teemme jotain uutta ohjelmaa, hankimme niille ideoille sijoittajia, jotka rahoittavat kehitysprojektiamme. Vältämme itse sijoittamasta liikaa yrityksen omaa rahaa tähän ideaan, sillä on mahdollista, että se ei lähdekään etenemään. Siinä tilanteessa, jossa olemme sijoittaneet rahaa ideaan, joka ei saakaan tuulta siipien alle, vaarana on rahojen loppuminen, mikä taas tietää yrityksen kuolemaa. Tärkeintä on kuitenkin ylläpitää ja kattaa nykyiset menot. 

Tulevaisuuden suunnitelmana meillä on laajentaa yritystämme kansainvälisille markkinoille. Olemme tällä hetkellä luoneet vakaan sekä turvallisen pohjan Suomen sisällä ja seuraava askel suuntaa meitä ulkomaille. Tämä hanke voi viedä aikaa, mutta meillä on kova luotto itseemme ja yritykseemme.



###  Laitteisto 

Yrityksemme laitteisto koostuu ennen kaikkea henkilökunnan PC-laitteistosta, sillä pelinsuunnitteluun erikoistuneena yrityksenä henkilökunnan PC-laitteiston toiminta on tietysti välttämätöntä. Koska pelinsuunnittelu vaatii PC-laitteistolta tehokkuutta, on myös tähän panostettava. Tämän vuoksi laitteistoon hankitaan tietokoneisiin kahdet erilliset näytöt, koska tällöin pelinsuunnittelu on helpompaa, ja hankimme sellaiset keskusyksiköt, jotka soveltuvat raskaaseen käyttöön, eli erityisesti näytönohjaimen ja prosessorin on oltava tehokkaita. Tämä vaatii tietysti melko isoa alkupääomaa, sillä tehokkaat keskusyksiköt ovat luonnollisesti arvokkaita verrattuna tavalliseen toimistokäyttöön tarkoitettuihin keskusyksikköihin/kannettaviin tietokoneisiin. Siksi henkilöstömme käyttöön tulevien keskusyksiköiden tulisi soveltua vähintään keskiraskaaseen pelaamiseen.

Yrityksemme henkilökunnan laitteistoon kuuluu kuudet keskusyksiköt, ja niiden lisäksi kahdet näytöt kaikille keskusyksiköille (kaikille henkilökuntaan kuuluville), sillä se helpottaa työntekoa huomattavasti pelinsuunnittelussa. Lisäksi mukaan kuuluu tietenkin kaikkiin keskusyksiköihin hiiret ja näppäimistöt sekä headsetit (eli kuuloke ja mikrofoni). Keskusyksiköksi valittiin Jimm's PC-Store -verkkokaupan tarjoama Jimm's Gamer Striker 5700 XT -pelitietokone hintaan 1649,00e/kpl, koska se soveltuu raskaaseen pelaamiseen ja se oli edullisin tähän tarkoitukseen sopiva keskusyksikkö. Näytöksi valitsimme Gigantin verkkokaupasta Asus VG245HE 24" -näytön, koska se on pelikäyttöön sopiva ja sopivan hintainen (150e/kpl).

Sopivaksi hiireksi valikoitui Razer DeathAdder Elite. Razerin hiiret ovat tarkoitettu pelikäyttöön, ja pelinsuunnitteluun erikoistuneella yrityksellä on hyvä olla pelihiiret käytössään. Hiiren hinta on 69.95e/ kpl. Päätimme mennä saman brändin tuotteella näppäimistönkin kanssa, joten näppäimistöksi valitsimme Razer Deathstalker Chroman. (94,95 e/kpl, sekä hiirten että näppäimistöjen hinnat perustuvat Gigantin verkkokauppaan) Tässä näppäimistössä on rannetuki lisänä, joten ranne ei ainakaan puudu koneella ollessa. Kuulokkeiden valitsemisessa tuli miettiä erityisesti kuulokkeiden tarjoamia ominaisuuksia. Halusimme yrityksellemme kuulokkeet, joissa oli mikrofoni, sekä suhteellisen hyvä äänentoisto. Kuulokkeiksi valitsimme HyperX Cloud II. Kuulokkeilla on hintaa 89,90e/kpl (myös tämä hinta perustuu Gigantin verkkokauppaan).

Jokaisella henkilökuntaan kuuluvalla henkilöllä tulee olla työpuhelin, johon asiakkaat voivat ottaa yhteyttä. Työpuhelimessa ei tarvitse olla sen suurempia ominaisuuksia tai hienouksia, joten valitsimme työpuhelimiksi Samsung Galaxy A10-älypuhelimen. (Puhelimella on hintaa 159e/kpl)








### Yrityksen sisäiset toimintamallit ja projekti käytäntö

Pelialalla motivaation on suuri tekijä tehokkuuden ja tuotteen laadun suhteen, siinä missä kalusto ja ohjelmisto. Aiomme omassa yrityksessämme viljellä hyvää työilmapiiriä noudattamalla fail-fast menetelmää, joka minimoi kustannuksia uusien peliprojektien kokeilemisessa. Fail-fast menetelmässä olennaista on kiteyttää idean ydin mahdollisimman yksinkertaiseen ja tiiviiseen pakettiin, jotta siitä voitaisiin tehdä testiprojekti, eli "proof of concept" tuote, joka sisältää pelin ydinmekaniikat yksinkertaistettuna ja suuremmalti viilaamattomina, työpanoksen ja resurssien säästämiseen tähdäten. Tästä proof-of-conceptista näkee mahdollisimman nopeaa tuotteen potentiaalin ja sen voi yleisö testata hallitusti. 

Jotta työntekijöiden motivaatio saataisiin pysymään mahdollisimman korkealla, tulisi projektien konseptoimiseen sallia työaikaa, mutta kohtuudella jotta työn alla olevat projektit eivät kärsisi. Täten sallimme viikon verran konseptilomaa, jonka aikana yrityksen jäsen voi käyttää työaikaansa ja yrityksen resursseja väistävästi konseptin toteuttamiseksi, jonka päätyttyä konsepti testataan ja tuomitaan kelpoisuutensa perusteella, konseptien omistajuudesta ei tule kiistellä enää tuominta vaiheessa vaan sen omistajuus kuulukoot konseptin toteuttajille, jos konsepti arkistoidaan tai hylätään. Tuomiosta riippumatta, yrityksen jäsen palaa työtehtäviinsä.

Projektin aloittamisesta tulee tehdä päätös suostumus pohjaisesti arkistoitujen projektien ja/tai uusien projektien kesken, jotta vastahakaisuus ei aiheuttaisi ristiriitaisuutta projektin jäsenten kesken. Enemmistö äänestys nojaa yrityksen jäsenten suostumukseen ja aiheuttaa eripuraa vertaisten keskuudessa, täten suostumus enemmistö on parempi valintaperiaate, ilmoittaen toteutuskelpoisimman projektin yrityksen jäsenten keskuudessa.

Pienessä yrityksessä projektin johtajuus voi olla kiistanalainen, varsinkin kun työn määrä vaihtelee eri tehtävien kohdalla tietotaito erikoistumisten mukaan. Täten jos vakiintunutta projektin johtajaa ei ole, tulee konseptin omistajan määrittää projektin johtaja, tarvittaessa toimia itse roolissa, jos suostumuksellisia vastuunkantajia ei ole.

Pienessä yrityksessä työtehtävien määrä ei aina vastaa yrityksen jäsenten määrää, eikä monipuolisuus sitä mihin he ovat erikoistuneet. Yrityksen jäsenten tulee olla aina valmiita oppimaan uutta vaativan projektin alla, ja heille tulisi suoda kohtuullinen määrä aikaa omaksua tulvat tehtävänsä. Tarvittaessa työtä voidaan ulkoistaa, esimerkiksi musiikin suhteen voidaan kääntyä ulkopuolisten tuottajien tukeen tilaamalla projektin johtajan valtuudella ja budjettia silmällä pitäen.

Projektia toteuttaessa yritys noudattaa third-time menetelmää, jossa projekti tuodaan nollasta minimum-viable-product-, raakaversio- sekä lopullisiin vaiheisiin kolmena eri tuotoksena. Ensimmäinen tuotos, minimum-viable-project, eli "vähäisin toimiva tuote", rakentaa pelin ydin mekaniikat, systeemit ja hakemistot, käytännössä peli on tuotava pisteeseen, jossa sen voi aloittaa, suorittaa ja lopettaa ilman dev-työkluja. Tässä vaiheessa myös tuotetaan kaikki tarvittavat placeholder-assetit jotta seuraavat kaksi tuotosta voidaan rakentaa ilman uusien assettion luomiseen tukeutumista. Samaan aikaan assettien tuottajat, eli grafikka- ja modelsuunnittelijat ja muusikot alkavat tuottamaan myös mahdollisia lopullisia assetteja, vaikkakin niistä osa hylätään ja arkistoidaan.

Kun minimum viable productin kaikki järjestelmät saadaan pelaamaan yhteen ja placeholderassetit mahdollistavat pelin suorittamisen, tulee aika aloittaa pelin raakaversion tuottaminen. Raaka versiossa suurin osa pelin rakenteesta tulee suunnitella ja suosiolla viimeistellä pientä viilaamista ja leikkaamista lukuun ottamatta. Tämä mahdollistaa työmäärän arvioimista ja tuo esille suurimpia korjattavia virheitä, olettaen että ammottavat aukot pelin koodissa on jo kurottu kiinni vaiheessa, jossa pelin puhdas toimivuus on testattu. Tarvittaessa uusia assetteja laaditaan ja leikkauksia tehdään projektijohtajan johdolla. Tässä vaiheessa pelin tulee olla kutakuinkin vastaavassa skaalassa kuin sen lopullinen versio tulee olemaan, mutta lopullisia assetteja ei vielä tarvita. Jokainen pelin osa on oltava testattavissa ja QA (quality assurance) testaaminen voi alkaa.

QA testattaessa on pelin oltava siten hallittavassa muodossa ja valvottu että kaikki toiminnalliset häiriöt voidaan eristää ja korjata. Testaajalle on myös rajattava testattava toiminnallisuus, esim. epämiellyttävät graafiset virheet eivät ole olennaisia toiminnallisuutta testattaessa, mutta virheellinen toisto, kuten näkymättömät lattiat tai seinät, ovat hyvinkin olennaisia. QA-testaajan tulee pitää tarkkaa lokia tekemästään ja hänelle tulisi suoda kaikki tarvitsemansa testaamista varten ja korvata hänen testaamiseen liittyvät kustannukset ja ansiopalkka tehdystä työstä. QA testaamista tulee suorittaa aina pelin arviointiin saakka, mieluusti jopa julkaisuun asti.

Kun peliprojekti on käytännössä siinä vaiheessa, että raakaversio on hyväksyttävästi suoritettava kokemus, jossa on kaikki lopullisen version toiminnallisuus ja sisältö, assetteja lukuun ottamatta, voidaan lopullisen tuotoksen tuottaminen aloittaa. Lopullisessa vaiheessa tule olla jo pelin rakenne täysin valmis ja viimehetken muutoksia ja lisäyksiä, esimerkiksi tarinaan, tulee välttää, jos ne vaativat suuria työpanoksia, kuten alueitten ja hahmojen luomista. Tässä vaiheessa pelin lopullinen rakenne rakennetaan uudestaan, pohjustaen raa’an version malliin. Äärimmäistä tarkkuutta vaaditaan etenkin koodin asettamisessa, sillä muutosten tekeminen voi aiheuttaa suuria ongelmia systeemienkeskeisessä toiminnassa, eli sekä muutosten tekemisen vaikutus ja tölläisyys on suurempi kuin minimi tuotoksessa ja kriittisempää kuin raakaversiossa. Lopulliset assetit integroidaan tuotokseen, viimeisiä tasapainotus muutoksia tehdään ja järjestelmä asetuksia määritetään, kunnes peli on valmis julkaistavaksi.
